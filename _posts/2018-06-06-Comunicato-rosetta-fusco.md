---
layout: post
title: Spazio al provinciale, parola a Rosetta Fusco, segretaria provinciale PD
date: 06-2-2018
author: Gabriele Iurlaro
---

Plaudo all'iniziativa dei **Giovani Democratici** di Torre Santa Susanna, quella di riaprire un giornale online per comunicare con il "mondo".

![Rosetta Fusco]({{ site.baseurl }}/images/Fusco-Rosetta.jpg)

Rapportarsi agli altri è il metodo migliore per proporre le proprie **idee**, le proprie **scelte**, le proprie prospettive, e, nel
confronto civile e aperto, arricchirsi attraverso la condivisione di altre idee, altre scelte, altre prospettive, o, al contrario,
corroborare e rinsaldare le proprie convinzioni. L'apporto che i **GD** possono dare, oggi, al **PD**, è dirimente per la stabilità stessa del Partito e la progettazione del suo futuro. La scelta di rinnovare la squadra dei candidati alle prossime elezioni politiche , va in questa direzione. Ma il pensiero alla giovane generazione e alla necessità, non procrastinabile, di puntare su di essa, va
allargato alla riflessione più ampia: la convivenza civile e la tenuta della nostra democrazia.

È su questa riflessione che voglio
soffermarmi solo un attimo, partendo dall'affermazione convinta che l'integrazione, la cura dei più deboli, la redistribuzione dei
redditi, il lavoro quale elemento indifferibile per la dignità dell'uomo , devono costituire la priorità negli impegni che il PD
deve assumere per continuare a operare in quel circolo virtuoso che i governi a guida PD hanno avviato con fatica. Sulla base di
queste convinzioni, ognuno di noi è chiamato all'impegno massimo in questa campagna elettorale. La squadra costituita dai
candidati del PD è la migliore che si potesse offrire al Paese per continuare a realizzare fatti concreti e risolutivi dei
problemi. Ai **Giovani Democratici** chiedo di ascoltare la gente, cogliere i loro bisogni, impegnarsi a riportare le istanze raccolte in una agenda che consegneremo nelle mani dei nostri Candidati al Parlamento perché ne facciano il loro promemoria alla Camera e al Senato . Buona campagna elettorale a noi tutti
- **Rosetta Fusco**, segretaria provinciale PD Brindisi
