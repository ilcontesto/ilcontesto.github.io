---
layout: post
title: Vaccini, facciamo un po' di chiarezza
date: 23-02-2018
author: Emanuela Iurlaro
---

La paura dei vaccini dilaga. La causa? La disinformazione generale!<br>
I vaccini sono l'arma più utile contro le malattie eppure fanno sempre più paura, in special modo tra coloro che si alimentano di disinformazione e falsi miti. Con l'accesso a internet è facile credere di avere la conoscenza tra le mani o meglio la **"verità assoluta"**. Uno dei temi più caldi è la sospetta correlazione tra vaccini e autismo. Uno studio americano del 2011 ha dimostrato come la vaccinazione *anti-rosolia*(generalmente somministrata nella formulazione trivalente MPR)abbia evitato, nel decennio 2001-2010, numerosissimi casi di disturbi dello spettro autistico associati alla sindrome da rosolia congenita. I vaccini attualmente disponibili per la prevenzione delle malattie infettive sono estremamente sicuri in quanto vengono rigorosamente sperimentati prima di essere messi in commercio. Come tutti i medicinali, anche i vaccini possono determinare reazioni avverse generalmente lievi, come febbre e gonfiore nella sede dell'iniezione.

## A volte ritornano

Quasi il 40% delle morti infantili prevedibili nel mondo è dovuto al *morbillo*, seguito dall'*Haemophilus influenziae*(27%), dalla *Burdetella pertussis*(20%) e dal Clostridium tetani. Proprio il morbillo, che doveva essere stato sradicato nel 2015 dall'Europa, sta invece tornando in auge, e secondo l'**OMS**, proprio a causa di una diminuzione delle vaccinazioni. Se tra il 1997 e il 2009, infatti, i casi si erano ridotti del 96,5%, tra il 2009 e il 2011 sono invece risaliti del 400%, aumentando da 7 a 37000. Quindi risulta evidente che l'omissione, cioè il non vaccinare, è più rischioso dell'azione, cioè la vaccinazione. I risultati di questi timori si riscontrano nel riaffacciarsi di alcune malattie "antiche" come morbillo e parotite, portatrici di conseguenze anche gravi come meningite, cecità e infertilità.

Per questo il decreto vaccini ha aumentato il numero di vaccinazioni obbligatorie nell'infanzia e nell'adolescenza nel nostro Paese da quattro a dieci. Possiamo vederle di seguito:
![Vaccinazioni obbligatorie]({{ site.baseurl }}/images/vaccinazioni.jpg)

L'obbiettivo è contrastare il progressivo calo delle vaccinazioni, sia obbligatorie che quelle raccomandate in atto dal 2013 e che ha determinato una copertura vaccinale al di sotto del 95%. Questa è la soglia raccomandata dall'Oms per garantire la cosiddetta "immunità di gregge" per proteggere, cioè, indirettamente anche coloro che, per motivi di salute non possono essere vaccinati.

Credere che i vaccini siano inutili è sbagliato. Il problema è che spesso manca un'adeguata preparazione dei medici ai quali spetta il compito di trasmettere un'informazione completa e corretta alle famiglie sul l'importanza del vaccino.
