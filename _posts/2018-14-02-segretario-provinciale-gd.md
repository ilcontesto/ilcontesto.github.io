---
layout: post
title: Il nostro posto nel mondo
date: 14-2-2018
author: Andrea di Bari, segretario provinciale GD Brindisi
---

Sempre più spesso, ma soprattutto a ridosso delle campagne elettorali, incontro una moltitudine di persone che mi rivolgono quasi sempre le solite stesse domande: "Come va la politica?" "Che si dice dalle parti vostre?" e, come ultima, quasi disinteressata, "Ma quanto ti danno?". Ed io rispondo con la più classica delle risposte "Ma io lo faccio per passione, mica per un tornaconto economico!". Allorchè si eleva il coro unanime "Ma chi te lo fa fare!".


Io, insieme a migliaia di attivisti della nostra bella e complessa giovanile, facciamo davvero tutto ciò mossi da pura passione, perchè per noi il potere, così come sottolineato dal movimento sindacale operaio britannico, è un potere collettivo. Per noi ragazzi la sfida è rappresentare la nostra generazione, esserne il megafono nel portare avanti le istanze, i timori, le paure, ma anche la voglia di partecipare attivamente al mondo, di trovare un posto nel mondo. Non importa che carica si ricopra, basta lavorare sodo per i comuni obiettivi, la soddisfazione sarà la stessa ed identica per il militante iscritto l'altro giorno e per il dirigente di lungo corso. Io e tutti i miei Compagni qui abbiamo trovato il nostro posto nel mondo, un posto fatto di sfide, di rammarico, di gioie, di delusioni, ma anche e soprattutto di grandi soddisfazioni. Perché non c'è cosa di più bello e gratificante di lavorare insieme per perseguire un comune ideale. Nella speranza che tutti, ma proprio tutti, trovino il proprio posto nel mondo.
