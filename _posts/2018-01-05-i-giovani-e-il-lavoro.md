---
layout: post
title: I giovani e il mercato del lavoro
date: 01-5-2018
author: Nicola Madaghiele
---

Il mercato del lavoro offre scarse possibilità di inserimento ai giovani in cerca di una occupazione. Questo discorso vale tanto nel caso di persone prive di qualifiche quanto in quello di diplomati o di laureati. 

L’università ancora oggi rimane dissociata dalla realtà del mondo del lavoro. Il fenomeno ha ovviamente soprattutto motivazioni economiche: l’Italia ha risentito e risente di una situazione di recessione internazionale.
Accade spesso che imprese non se la sentono di investire denaro su persone giovanissime e fresche di studi. Le stesse leggi ormai da tempo in vigore, che prevedono sgravi fiscali per le imprese che stipulano contratti con persone giovani, il cosiddetto “contratto di formazione”, non incentivano più di tanto le assunzioni.
I modelli che si vanno affermando nel mondo del lavoro sono diversi da quelli a cui erano abituati le precedenti generazioni.
Non esiste più la possibilità di assicurarsi un lavoro stabile che accompagni l’intero corso dell’esistenza. 
Il lavoro muta e i giovani lavoratori devono dimostrare una certa capacità di adattamento e un continuo aggiornamento delle loro competenze, adeguate alle richieste del mercato del lavoro.
Va sottolineato che i corsi di formazione professionali e i corsi di specializzazione con carattere mirato scarseggiano. Anche le iniziative legislative tendenti a incentivare i progetti dell’ imprenditoria privata non vanno a buon fine.
E’ difficile prevedere una risoluzione rapida di questa situazione; nel frattempo bisognerebbe porre degli argini ad un clima di insicurezza dilagante.
I giovani spesso sono privi di desiderio di porre progetti sul proprio futuro; i progetti assomigliano troppo a sogni irrealizzabili e la volontà di illudersi fa desistere da ogni slancio; tutto questo è di per sé molto triste.