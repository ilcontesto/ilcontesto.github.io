---
layout: post
title: l'importanza di essere un elettore
date: 12-02-2018
author: Antonella Elia
---

La storica data del 2 Giugno 1946 è ricordata, oltre per il fatto di essere il giorno
glorioso in cui gli italiani hanno scelto la Repubblica in luogo della precedente
monarchia, per essere stato il giorno in cui per la prima volta si è pienamente
realizzato il suffragio universale, garantendo il diritto di voto a tutti gli uomini e a
tutte le donne, una novità epocale per l’epoca. Per poter esprimere il loro parere,
per poter partecipare della vita della Nazione di modo tale da sentirsi parte della
Comunità in un contesto di libertà, sono morti decine di migliaia di uomini e donne
di ogni età e di ogni credo, stroncati da un regime che aveva soppresso ogni libertà
di espressione. Per la prima volta, nel 1946, ciascuno ha avuto l’opportunità di
determinare il proprio destino.

A meno di un mese dalle elezioni Sergio Mattarella si appella agli italiani perché il 4
marzo non restino a guardare ed esercitino il diritto-dovere di recasi alle urne per
esprimere la propria preferenza. Non di poco conto può risultare l’astensione al
voto, i sondaggi dicono che sedici milioni di persone sono orientate a rimanere a
casa e il numero è in crescente aumento. Questa sfiducia, secondo alcuni politologi,
è anche significativa di una maggiore razionalizzazione dell'espressione del voto .
Mentre prima ci si sentiva legati alle ideologie dei partiti ora alla mancanza della
fedeltà nei loro confronti si associa un aumento del non voto, con una crescita della
protesta. Questa è l’importanza di chiamarsi elettore. Alle prossime elezioni votate,
votate il progetto o il partito che più vi aggrada, ma accorrete alle urne. Un grido
disperato di libertà si rinnova elezione dopo elezione e non possiamo permetterci di
tradirlo
